---
layout: post
title: Tocar el cel (dels Bullnegrerus)
date: 2014-02-21 02:05:04.000000000 +01:00
categories:
- Off topic
tags: []
author: Albert
permalink: "/2014/02/21/tocar-el-cel-bullnegreru/"
excerpt: En català, buidada de cervell al perdre'm el primer carnaval de la meva vida a Torelló.
---
<p>D'aquí un a setmana comença a Torelló, el meu poble, el que possiblement és el <strong>millor carnaval de tot Catalunya</strong> <a title="sky scanner - 15 world's best carnivals" href="http://www.skyscanner.net/news/15-worlds-best-carnivals" target="_blank">(i possiblement del món</a>)... des del punt de vista i la manera de viure'l d'un <strong>carrossaire</strong>.</p>
<p>&nbsp;</p>
<p>Des de l'any 2007, si no recordo malament, participo activament en el carnaval com un carrossaire més. Sempre recordaré l'inici d'aquesta etapa, aquell dia sopant al Triangle, quan vaig comentar a la colla que els meus pares i tiets després de gairebé 10 anys sent carrossaires ho deixaven córrer, i teniem la possibilitat d'agafar el relleu. Encara no sé com, suposo que sense pensar massa, ens vam engrescar i amb més pena que glòria va sortir al carrer l'<strong>Ave de Vendetta</strong>, la primera i última carrossa amb esperit <strong>Bullnegrerus</strong> però que aquell any ens vam anomenar <strong>Black Bulls</strong>.</p>
<p>&nbsp;</p>
<p><a href="{{ site.baseurl }}/assets/DSC01453.jpg"><img class="alignnone size-large wp-image-398" alt="DSC01453" src="{{ site.baseurl }}/assets/DSC01453-1024x768.jpg" /></a></p>
<p style="text-align: center;"><em><br />
Basar Xinès Bullnegrerus. Qui ens ho havia de dir unes hores després...</em></p>
<p>L'any posterior va ser el torn del <strong>cobrador del frac</strong>, seguit del <strong>xai</strong>, els <strong>pingüins</strong>, els <strong>pecats</strong>, la <strong>Merkel</strong>... i finalment les <strong>mosques</strong>. Un camí que de moment s'acaba aquí, si més no per a mi, ja que aquest any no puc participar al carnaval. Potser més aviat perquè<strong> no he pogut participar al carnaval</strong>, i és que per mi, el carnaval faria mesos que hauria començat. No és perquè no pugui ser-hi durant la setmana d'autèntica bogeria que dura (que també), sinó perquè no he pogut participar en una de les millors coses que té el nostre carnaval, i és la construcció de la carrossa, des de l'idea inicial fins l'engalanada amb purpurina que es fa el mateix matí.<br />
Qualsevol persona que s'hagi implicat en aquest sentit, m'entendrà de seguida. Per això m'agradaria que si algú llegeix això, no s'ho pensi dues vegades i si té l'oportunitat, que ho faci. <strong>És el punt diferencial més fort del nostre carnaval, i si no volem que es perdi, s'ha de seguir.</strong></p>
<p>&nbsp;</p>
<p>També és un motiu de tristesa per mi, que els Bullnegrerus aquest any no existeixin com a tal (però això és un altre tema), per això espero que sigui un punt i seguit.</p>
<p>&nbsp;</p>
<p>És per això, suposo, que a mesura que s'acosta el dia, em vé aquesta nostàlgia; recordo els bons moments morts de fred (però amb les <strong>Argus</strong> a gas) cada divendres a la nit, les apretades finals per acabar a temps reduint hores de son i temps per a fer res més, els cabrejos perquè els quatre fills de puta de sempre roben material als carrossaires, els nervis dels dies abans... i moments com els de la foto següent, els quals si no els vius en persona, no els podràs entendre mai. I és que hi va haver un dia, on els Bullnegrerus, vam tocar el cel, el nostre cel.</p>
<p>&nbsp;</p>
<p><a href="{{ site.baseurl }}/assets/IMG_1495.jpg"><img class="alignnone size-large wp-image-399" alt="IMG_1495" src="{{ site.baseurl }}/assets/IMG_1495-1024x768.jpg" /></a></p>
<p style="text-align: center;"><em><br />
2012, recollint el 3r premi, el primer va ser indescriptible.</em></p>
<p><strong>Ens veiem aviat, Bullnegrerus!</strong></p>
<p>Records des de Berlin!</p>
<p>&nbsp;</p>
